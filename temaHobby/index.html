<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Lucian Blaga</title>
</head>
<body style="background-color: beige;">
    <h1 style="color:steelblue;">Lucian Blaga</h1>
    <hr>
    <p>Lucian Blaga  a fost eseist, filozof, poet, dramaturg, traducător, jurnalist, profesor universitar,
    academician și diplomat român.
    </p>
    <img src="https://upload.wikimedia.org/wikipedia/commons/thumb/4/48/Lucian_Blaga_%281%29.jpg/220px-Lucian_Blaga_%281%29.jpg" alt="">
    <h1 style="color: steelblue;">Biografie</h1>
    <hr>
    <b>Primii ani</b>
    <p>
    S-a născut la Lancrăm, lângă Sebeș. Localitatea natală se afla atunci în comitatul Sibiu. Lucian Blaga a fost al nouălea
    copil al unei familii de preoți, fiul lui Isidor Blaga și al Anei (n. Moga). Copilăria i-a stat, după cum mărturisește
    el însuși, „sub semnul unei fabuloase absențe a cuvântului”,[9] viitorul poet – care se va autodefini mai târziu într-un
    vers celebru „Lucian Blaga e mut ca o lebădă” – neputând să vorbească până la vârsta de patru ani.[10] Mama poetului,
    Ana Blaga, a murit în anul 1933 la Sibiu, în vârstă de 74 de ani. În luna august 1949, fratele poetului, Longin Blaga, a
    murit de asemenea în Sibiu.
    <br>
    Primele clase le-a urmat la Sebeș, la școala primară germană (1902-1906), după care a urmat Liceul „Andrei Șaguna” din
    Brașov (1906–1914), unde era profesor ruda sa, Iosif Blaga, autorul primului tratat românesc de teoria dramei.
    </p>
    
    
    
    <b>Debutul</b>
    <p>
    A debutat în ziarele arădene Tribuna, cu poezia Pe țărm (1910), și în Românul, cu studiul Reflecții asupra intuiției lui
    Bergson (1914). După moartea tatălui, familia se mută la Sebeș în 1909. În anul 1911 călătorește în Italia, unde își
    petrece timpul în librării, căutând cărți de filosofie, și vizitând vestigiile istorice ale acestei țări.
    </p>
    
    <b>Studii</b>
    <p>
    A urmat cursurile Facultății de Teologie din Sibiu și Oradea în perioada 1914 – 1916, pe care le-a finalizat cu licență
    în 1917. A studiat filosofia și biologia la Universitatea din Viena între anii 1916 și 1920, obținând titlul de doctor
    în filosofie. Aici a cunoscut-o pe Cornelia Brediceanu, cea care îi va deveni soție. A revenit în țară în ajunul Marii
    Uniri. În anul 1916, în timpul verii, Blaga vizitează Viena, unde descoperă Expresionismul.
    </p>
</body>
</html>