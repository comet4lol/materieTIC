<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Ion Luca Caragiale</title>
</head>
<style>
    body {
        background-color: orange;
        color: blue;
    }
</style>
<body>
    <a href="ionlucacaragiale.html">Ion Luca Caragiale</a>
    <a href="mirceaeliade.html">Mircea Eliade</a>
    <a href="mihaieminescu.html">Mihai Eminescu</a>

    <h1>Ion Luca Caragiale</h1>
    <img src="https://upload.wikimedia.org/wikipedia/commons/thumb/5/57/Ion_Luca_Caragiale_%281%29.jpg/220px-Ion_Luca_Caragiale_%281%29.jpg" alt="">
    <img src="https://upload.wikimedia.org/wikipedia/commons/thumb/1/1e/Mihai-eminescu.jpg/170px-Mihai-eminescu.jpg" alt="">

    <hr>
    <p>Ion Luca Caragiale (n. 1/13 februarie 1852 Haimanale, județul Prahova, Țara Românească, astăzi I. L. Caragiale,
    județul Dâmbovița, România – 9 iunie 1912, Berlin, Imperiul German) a fost un dramaturg, nuvelist, pamfletar, poet,
    scriitor, director de teatru, comentator politic și ziarist român. George Călinescu îl considera a fi cel mai mare
    dramaturg român și unul dintre cei mai importanți scriitori români. A fost ales membru post-mortem al Academiei
    Române.</p>
    <hr>
    <p>
        S-a născut la 1 februarie 1852, în satul Haimanale (care astăzi îi poartă numele), fiind primul născut al lui Luca
        Ștefan Caragiale și al Ecaterinei Chiriac Karaboas. Conform unor surse, familia sa ar fi fost de origine aromână.
        Tatăl său, Luca (1812 - 1870), și frații acestuia, Costache și Iorgu, s-au născut la Constantinopol, fiind fiii lui
        Ștefan, un bucătar angajat la sfârșitul anului 1812 de Ioan Vodă Caragea în suita sa.
        
        Atras de teatru, Luca s-a căsătorit în 1839 cu actrița și cântăreața Caloropoulos, de care s-a despărțit, fără a divorța
        vreodată, întemeindu-și o familie statornică cu brașoveanca Ecaterina, fiica negustorului grec Luca Chiriac Karaboas.
        
        Primele studii le-a făcut în 1859 și 1860 cu părintele Marinache, de la Biserica Sf. Gheorghe din Ploiești, iar până în
        1864 a urmat clasele primare II-V, la Școala Domnească din Ploiești, unde l-a avut învățător pe Bazil
        Drăgoșescu. Până în 1867 a urmat trei clase la Gimnaziul „Sfinții Petru și Pavel” din Ploiești, iar în
        1868 a terminat clasa a V-a liceală la București. Caragiale a absolvit Gimnaziul „Sfinții Petru și Pavel” din Ploiești,
        pe care l-a numit, în Grand Hôtel „Victoria Română”, orașul său natal. Singurul institutor de care autorul Momentelor
        și-a adus aminte cu recunoștință a fost ardeleanul Bazil Drăgoșescu, acela care în schița memorialistică După 50 de ani
        l-a primit în clasă pe voievodul Unirii.
        
        Adolescentul Iancu a început să scrie poezii în taină, dar înainte de debutul literar a fost fascinat de performanțele
        teatrale ale unchiului său, Iorgu Caragiale, actor și șef de trupă, fixată la București sau ambulantă. În 1868 a obținut
        de la tatăl său autorizația de a frecventa Conservatorul de Artă Dramatică, în care fratele acestuia, Costache, preda la
        clasa de declamație și mimică. În 1870 a fost nevoit să abandoneze proiectul actoriei și s-a mutat cu familia la
        București, luându-și cu seriozitate în primire obligațiile unui bun șef de familie. În același an a fost numit copist la
        Tribunalul Prahova.
        
        
        Caragiale și fiul său Mateiu
        La 12 martie 1885, s-a născut Mateiu, fiul natural al Mariei Constantinescu, funcționară la Regie, cu Caragiale, care îl
        declară la oficiul stării civile.
        
        În 1871, Caragiale a fost numit sufleor și copist la Teatrul Național din București, după propunerea lui Mihail Pascaly.
        L-a cunoscut pe Eminescu când tânărul poet, debutant la Familia, era sufleor și copist în trupa lui Iorgu. Din 1873 până
        în 1875, Caragiale a colaborat la Ghimpele cu versuri și proză, semnând cu inițialele Car și Policar (Șarla și ciobanii,
        fabulă antidinastică).
        
        La 7–8 ianuarie 1889 s-a căsătorit cu Alexandrina Burelly, fiica actorului Gaetano Burelly. Din această căsătorie vor
        rezulta mai întâi două fete: Ioana (n. 24 octombrie 1889) și Agatha (n. 10 noiembrie 1890), care se sting de timpuriu
        din cauza tusei convulsive sau a difteriei (la 15 iunie respectiv 24 martie 1891). La 3 iulie 1893 i se naște un
        fiu, Luca Ion.
        
        În 1889, anul morții poetului Mihai Eminescu, Caragiale a publicat articolul În Nirvana. În 1890 a fost profesor de
        istorie la clasele I-IV la Liceul Particular Sf. Gheorghe, iar în 1892 și-a exprimat intenția de a se exila la Sibiu sau
        la Brașov. La 24 februarie 1903 a avut o încercare de a se muta la Cluj, unde a fost găzduit de protopopul Elie Dăianu,
        însă în luna noiembrie și-a stabilit domiciliul provizoriu la Berlin.La 14 martie 1905 s-a stabilit definitiv la
        Berlin.
    </p>

</body>
</html>