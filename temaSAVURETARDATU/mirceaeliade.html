<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Mircea Eliade</title>
</head>
<style>
    body {
        background-color: red;
        color: white;
    }
</style>
<body>
        <a href="ionlucacaragiale.html">Ion Luca Caragiale</a>
        <a href="mirceaeliade.html">Mircea Eliade</a>
        <a href="mihaieminescu.html">Mihai Eminescu</a>
    <h1>Mircea Eliade</h1>
    <img src="https://upload.wikimedia.org/wikipedia/commons/thumb/5/59/Mircea_Eliade_young.jpg/220px-Mircea_Eliade_young.jpg" alt="">
    <img src="https://upload.wikimedia.org/wikipedia/ro/thumb/0/01/Bustul_lui_Mircea_Eliade.jpg/220px-Bustul_lui_Mircea_Eliade.jpg" alt="">
    <hr>
    <p>Mircea Eliade (n. 28 februarie/13 martie 1907, București, România – d. 22 aprilie 1986, Chicago, Illinois,
    SUA) a fost istoric al religiilor, scriitor de ficțiune, filosof și profesor de origine română la Universitatea din
    Chicago, din 1957, titular al catedrei de istoria religiilor Sewell L. Avery din 1962, naturalizat cetățean american în
    1966, onorat cu titlul de Distinguished Service Professor. Autor a 30 de volume științifice, opere literare și eseuri
    filozofice traduse în 18 limbi și a circa 1200 de articole și recenzii cu o tematică variată. Opera completă a lui
    Mircea Eliade ar ocupa peste 80 de volume, fără a lua în calcul jurnalele sale intime și manuscrisele inedite. Este
    membru post-mortem al Academiei Române (din 1990).</p>
    <hr>
    <p>Născut în București, a fost fiul lui Gheorghe Eliade (al cărui nume original fusese Ieremia) și al Jeanei.
    Familia se trăgea dintr-un neam de răzeși moldoveni din Ținutul Covurlui. A avut o soră, Corina, mama
    semioticianului Sorin Alexandrescu.
    
    Familia s-a mutat între Tecuci și București, în ultimă instanță, stabilindu-se în capitală în 1914, și și-a
    achiziționat o casă pe strada Melodiei (actualmente str. Radu Cristian la nr.1), în apropiere de Piața Rosetti, unde
    Mircea Eliade a locuit până târziu în adolescență.
    
    După terminarea învățământului primar la școala de pe strada Mântuleasa, Eliade a devenit elev al Colegiului Spiru
    Haret fiind coleg cu Arșavir Acterian, Haig Acterian, Petre Viforeanu, Constantin Noica și Barbu Brezianu. A publicat
    la Revista Vlăstarul.
    A devenit apoi interesat de științele naturii și de chimie, ca și de ocultism, și a scris piese scurte pe subiecte
    entomologice. În ciuda tatălui său care era îngrijorat de faptul că-și pune în pericol vederea și așa slabă, Eliade
    citește cu pasiune. Unul dintre autorii preferați este Honoré de Balzac. Eliade face cunoștință cu nuvelele
    lui Giovanni Papini și cu studiile social-antropologice ale lui James George Frazer.
    
    Interesul față de cei doi scriitori l-a dus la învățarea limbilor italiană și engleză; în particular începe să studieze
    persana și ebraica. Este interesat de filosofie și studiază lucrările lui Vasile Conta, Marcus Aurelius și
    Epictet, citește lucrări de istorie și în special pe Nicolae Iorga și B.P Hasdeu. Prima sa opera a fost publicată în
    1921 Inamicul viermelui de mătase urmată de Cum am găsit piatra filosofală. Patru ani mai târziu, Eliade încheie
    munca la volumul său de debut, volum autobiografic, Romanul Adolescentului Miop.</p>
</body>
</html>